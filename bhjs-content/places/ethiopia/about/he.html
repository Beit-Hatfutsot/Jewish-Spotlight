<p>
קורותיה של יהדות אתיופיה מתכנסים לסיפור פנטסטי על אודות שושלת יהודית עתיקה ויחידה במינה שהגיעה למזרח אפריקה, על פי המסורת, עוד בימי בית ראשון. למרות הרדיפות, הגזירות והניסיונות התכופים להמיר את דתם, שמרו יהודי אתיופיה על זהותם במשך מאות שנים ואף האדירו והוסיפו מנהגים ייחודיים לזהותם היהודית.
</p><p>
    הישגם ראוי לציון במיוחד לאור העובדה שקהילת יהודי אתיופיה הייתה מבודדת משאר הקהילות היהודיות בעולם כל אותה תקופה ארוכה, ולמרות זאת צלחה את המשברים הגדולים מתוך עוצמה פנימית נדירה.
</p><p>
    אתר "זרקור יהודי: אתיופיה", בשיתוף קרן ביידר, מספר את סיפורה הייחודי והמתמשך של קהילת יהודי אתיופיה, עד לעלייתה ההיסטורית לארץ ישראל במסגרת "מבצע משה" ו"מבצע שלמה", בזכות מאגרי המידע המקיפים של בית התפוצות, כמו גם תיעוד עלייתם של יהודי אתיופיה ארצה ביותר מ-10,000 צילומים של הצלם דורון בכר.
</p><p>
    האתר הוא בשורה מרגשת ליהודי אתיופיה בפרט ולעם היהודי בכלל.
</p>